# Descrizione
Eternal’s Attack è un gioco di genere Strategico-Gestionale di stampo fantasy, le cui fondamenta sono rappresentate da un’avventura testuale e da elementi randomici volti ad arricchire di imprevedibilità il gameplay. Il gioco è a turni (Seasons) e per ciascuno di questi il giocatore dovrà gestire la propria città. Avrà la possibilità di incontrare eventi casuali che lo metteranno davanti a delle scelte in grado di condizionare lo stato della città. Lo scopo del gioco è vincere la ridondante battaglia finale, le cui sorti saranno decise in particolare sulla base delle scelte fatte dal giocatore sino a quel punto. Il gameplay ruota attorno alla casualità, pertanto il giocatore dovrà essere abile nel gestire efficacemente le risorse e gli outcomes degli eventi, anche in base alla sua esperienza in altre partite.
## Gameplay
Essendo basato sulla casualità, fare buone partite ad Eternal’s Attack significa sicuramente avere una buona esperienza di sessioni di gioco passate. E’ per questi motivi che il suo gameplay si può ridurre al concetto di Trial and Error, una nota meccanica di gioco che ha lo scopo di intrattenere mediante il desiderio di superare una grande difficoltà, che però necessita della conoscenza di molti dei possibili outcomes. A rafforzare questa meccanica è la casualità con cui gli eventi si presentano. Ogni partita può prevedere nuove combinazioni di eventi e sarà difficile trovare una combinazione simile a quella della partita precedente. Vincere ad Eternal’s Attack è quindi, per ovvi motivi, complesso. 
## Tutorial
Partendo con l’idea di proporre un’applicazione final si è presentata la necessità di illustrare al giocatore quali fossero le sue possibilità sin da subito. Un tutorial, diviso in sezioni, si presenterà per ognuna di queste una e una sola volta al giocatore che sta scoprendo Eternal’s Attack, indipendentemente dalla sua registrazione come utente. In queste fasi dei pannelli testuali mostreranno al giocatore le basi su come muoversi nella UI e sulle meccaniche coinvolte in quella sezione e via dicendo. Si lascia molta libertà al giocatore di scoprire da se’ Eternal’s Attack, pertanto il tutorial non offre consigli sullo svolgimento di una partita e per questi motivi è molto breve.
## Lingua
E’ stata piuttosto immediata l’idea di portare il videogioco in lingua Inglese, soprattutto per una raggiungibilità maggiore in ottica di un’ufficiale pubblicazione del prodotto sugli store odierni.
Singleplayer vs Multiplayer
Si è deciso di optare per un prodotto esclusivamente singleplayer vista la reale difficoltà a far sopravvivere progetti basati sulla componente multiplayer, per i quali la concorrenza è spietata e di certo non alla portata di un progetto universitario. La natura singleplayer del gioco però non impedisce ai giocatori di essere interfacciati con gli altri, esiste infatti una leaderboard dei giocatori più bravi nel completamento del gioco.
## Servizi online
La registrazione ai nostri servizi online è rapida e semplice. Una mail affidabile (per semplicità è stato introdotto un filtro di mail), una password da confermare e il nome utente, il login è poi subito automatico. Per questa fase si ha deciso volontariamente di non implementare un sistema di conferma account via mail, che abbiamo reputato essere più fastidioso che altro in un gioco in cui, di fatto, si vuole solo giocare.
## Grafica e UI
Sebbene totalmente sprovvisto della più basilare fisica, la semplice interfaccia a pulsanti che il gioco offre dà la possibilità al giocatore di esplorare con calma e tranquillità tutte le opzioni di gioco, elemento fondamentale in un genere in cui gestire risorse richiede un minimo di riflessione. E’ però sotto questo velo di semplicità stilistica che il gioco dà il suo meglio, accompagnando il giocatore in una storia tutta da scoprire, la cui narrazione mediante dialoghi ed eventi è affiancata ad immagini originali che stuzzicano l’immaginazione del lettore.
## Target
Discutendo di Eternal’s Attack su un piano di raggiungibilità, si trova chiaro sin da subito che non rappresenta il tipico prodotto videoludico ‘per tutti’. E’ un prodotto di nicchia, che non si vuole annoverare il diritto di far riscoprire al mondo il genere dell’avventura testuale, ma che piuttosto lo vuole solo ricordare, concedendo, a chi vuole, serene e rapide partite ad un gioco del genere ‘gioca e chiudi’, che non rappresenta alcun impegno quotidiano e che si gioca perlopiù per i dettagli, la narrazione e la difficoltà.
## Ambiente di Sviluppo
Il gioco è stato sviluppato su Unity principalmente per via della pregressa conoscenza dell’ambiente da parte di alcuni dei sviluppatori e per la facilità con cui sull’IDE sia possibile fare del graphic design istantaneo e che comunque non pesa ad esecuzione.
## Ottimizzazione
Sebbene non richiesto, si è pensato di sviluppare Eternal’s Attack avendo in mente il corretto funzionamento dell’interfaccia sulla maggior parte dei dispositivi mobile, così come ci si aspetterebbe da un prodotto che si ha intenzione di rendere disponibile per tutti. Un lavoro del tutto non banale ma che ha portato ad oggi al corretto funzionamento del gioco, anche in quanto a coerenza dell’interfaccia, sulla totalità dei dispositivi iOS e Android collezionati dall’emulatore di Unity.
Lato risorse il gioco non compie alcun tipo di calcolo complesso, pertanto non si è mai tenuto realmente conto di una ottimizzazione a livello di prestazioni sugli algoritmi di gioco. Ci si è limitati al rapido funzionamento della sua interfaccia, azzerando ogni possibile delay grafico (tolti quelli voluti) e al contenimento della grandezza del gioco, che ad oggi si aggira sui 140MB per iOS e 125MB (APK 64 Mb circa) per Android.
Nel tentativo di nascondere la semplicità del gioco, questo è stato dotato di alcuni meccanismi di ritardo fittizio, in cui si tenta di dare l’impressione della presenza di un caricamento. Questo aspetto è di natura decorativa e comunque il delay è sempre ragionevolmente basso (il Next Season ne è un esempio).
## Assets
Il gioco contiene una non ristretta selezione di Assets tra musiche, artworks ed effetti sonori, molti di questi originali, soprattutto in ambito di art design, ma che in ogni caso – e ne andiamo fieri – rispettano le leggi sul copyright in vigore in Italia e nel mondo in vista di un utilizzo commerciale e non solo privato. Nessun contenuto, pertanto, è stato utilizzato senza l’autorizzazione del suo proprietario in tale ambito. Annotazioni più dettagliate sono in ogni caso presenti nei crediti di gioco.
